# Videogame Music

Il Suono e la Musica sono aspetti fondamentali nello sviluppo del Gaming moderno, andiamo quindi ad esplorare le tecniche e le caratteristiche che queste presentano e come queste si connettano alla ricerca strettamente musicale in ambito contemporaneo.

Anzitutto credo sia importante evidenziare che la composizione di un ambiente sonoro per un videogioco richieda delle accortezze simili a quelle necessarie in un film, queste vanno dalla chiarezza del dialogo ed altri eventi all'immersione nel mondo, ma molte caratteristiche uniche ancora parzialmente inesplorate.

Infatti la caratteristica chiave che rende il videogioco un medium artistico sostanzialmente diverso è nell'interazione, componente chiave, tra l'altro, di buona parte della ricerca musicale contemporanea.
L'Interazione del Soggetto nella fruizione dell'Arte è stata sempre un concetto in continuo sviluppo nel corso della storia ma mai come oggi l'Arte si è individualizzata e dinamizzata nelle sue varie componenti.

Buona parte della musica, specialmente europea, nel corso degli ultimi secoli, fino al XXesimo, è stata, sostanzialmente, definita. Il Compositore sviluppa l'idea musicale secondo sistemi ben precisi e realizza un'astrazione in grado di renderla riproducibile, ossia la partitura. Questa è quindi la base necessaria per la riproduzione dell'Arte che però si individualizza a secondo delle preferenze del Musicista che riempe il vuoto lasciato dall'inefficacia dell'astrazione e, sostanzialmente, estende il lavoro del compositore.
La Notazione, infatti, si è evoluta e resa più complessa nel tempo per meglio rappresentare l'idea del compositore; Non possiamo sapere con assoluta certezza come suonasse la musica di Bach ma certamente possiamo derivare meno informazioni a riguardo dalla partitura rispetto a quella di Chopin.
Questa componente individuale è una delle caratteristiche uniche della musica che l'Arte figurativa non può eguagliare in quanto questa è, sostanzialmente, completa e autosufficiente rispetto al soggetto che l'osserva, almeno fino al secolo scorso.
Rimane comunque chiaro il fatto che, già dal Seicento, l'importanza dell'improvvisazione ha iniziato a divenire sempre più prevalente, basti pensare alle "sfide" lanciate a Johann Sebastian Bach nella corte di Federico II che lo portarono ad improvvisare Ricercari (Forma simile alla Fuga, seppur più libera) e altre composizioni polifoniche.
L'evoluzione di questa volontà di realizzare Arte estemporanea e irriproducibile la si può trovare nel XXesimo secolo attraverso la ricerca avanguardistica e, in ambienti spesso sfortunatamente meno considerati, nella musica Jazz e Blues oltre che, come dimostrato dall'etnomusicologia, già nei secoli precedenti in contesti extraeuropei con particolare sviluppo del ritmo.
Questo ci porta quindi alla Musica Aleatoria del secolo scorso dove la prevedibilità e staticità è stata totalmente eliminata in favore del caso filtrato secondo determinate regole estendendo dinamicità che in passato si sarebbero trovate, sostanzialmente, in fase cadenzale.

Questa componente Aleatoria o, quantomeno, di soggettivizzazione dell'Arte è continuamente esplorata grazie ad avanzamenti tecnologici contemporanei dei quali parleremo a breve ma, soprattutto, rifletteremo su come questi si stiamo applicando al mondo videoludico e di come, a mio parere, questo si possa estendere ulteriormente.

Anzitutto modernamente stiamo vedendo la nascita ed evoluzione di installazioni sonore tridimensionali, ossia sculture sonore, che, tramite l'interazione del soggetto con l'opera, spostano la percezione di questo in modo simile a quello che la scultura a tutto tondo suggerisce. Questo però, a differenza della tradizionale scultura a tutto tondo, non ha un punto di vista corretto ed inteso ma è bensì pensato come un'opera totale nella cui immersione il soggetto può sempre trovare una prospettiva valida.
Si può quindi entrare dentro la scultura e non solo muoversi attorno ad essa; Questo, ovviamente, richiede un serio impegno per quanto riguarda l'ingegneria del suono.

Un esempio di questo è [Thicket](http://www.mayadunietz.com/new-gallery-12) di [Maya Dunietz](http://www.mayadunietz.com/), una nuvola di cuffiette nella quale il soggetto si può immergere subendo l'interazione del suono proveniente da migliaia di cuffiette.
Una riflessione strettamente collegata a questa è quella dell'interazione tra soggetti in relazione all'Opera e di come eventi emergenti si possano presentare grazie all'Arte.

Oltre alle Sculture abbiamo la Sound Walk, ossia una dinamizzazione ulteriore sia del Soggetto, che, muovendosi nello spazio, interagisce con oggetti sonori diversi che dell'Oggetto Sonoro che, diventando parte del Soggetto, diviene un filtro da applicare alla realtà.
Questo può avvenire nell'ambiente Naturale, da attraversare ad apprezzare o, artificialmente, tramite dei filtri che trasformino l'input della Realtà in un qualcosa di nuovo ma comunque interamente controllabile.
[Electrical Walks](https://christinakubisch.de/electrical-walks) di [Christina Kubisch](https://christinakubisch.de/) rende udibili le intereferenze elettromagnetiche attorno al Soggetto in una forma facilmente trasportabile portando questo ad esplorare la realtà con occhi nuovi.
Questo può avere, come conseguenza, una riflessione annessa sulla nostra trasformazione della realtà e quanto questa possa, spesso, non essere positiva.
In questo contesto si tratta di un accenno ma nel caso del Soundscape di tipo Naturalistico e Preservativo, come vedremo con [David Monacchi](https://www.fragmentsofextinction.org/), si tratta di una vera e propria critica nei confronti della nostra tendenza distruttiva nei confronti della vita intorno a noi.

Abbiamo poi le Installazioni Sonore Interattive che rendono il Soggetto in grado di Agire sull'Oggetto sonoro alterandolo tramite sensi esterni all'udito.
Questo è l'incipit di quello che effettivamente potremmo ritrovare nella videoludica.
[Eunoia II](https://www.thelisapark.com/work/eunoia2) di [Lisa Park](https://www.thelisapark.com/) è un'opera che esplora la sonorizzazione dell'attività elettromagnetica della mente del Soggetto in maniera simile ad [Electrical Walks](https://christinakubisch.de/electrical-walks) ma lasciandone i meccanismi occultati.
In questo caso si tratta di una interazione non trasparente e solo parzialmente controllabile che, tra le altre cose, passa attraverso sensorialità diverse, basti pensare al pattern di risonanza risultante sull'acqua contenuta negli altoparlanti utilizzati per l'emissione.
Questo ci porta, in un certo senso, nella direzione delle Installazioni Audio-Visive (AV) che fondono i sensi nella direzione di un'esperienza totalizzante.

Il Soundscape che abbiamo già accennato tratta la cattura e riesposizione, più o meno alterata, di un ambiente, Urbano o, più spesso, Naturale, anche in ottica di una critica ecologica.
[Fragments of Extinction](https://www.fragmentsofextinction.org/) di [David Monacchi](https://www.fragmentsofextinction.org/) è un lavoro che avanza da anni nella salvaguardia e preservazione nel tempo degli ambienti sonori naturali totalmente inalterati dall'Uomo che, sempre più velocemente, tendono a sparire nel corso degli ultimi anni.
Questa ricerca, per molti aspetti, unifica l'Uomo con la Natura di cui fa parte e ci spinge a riflettere sul valore del naturale.
In che modo dobbiamo dare valore alla Natura, quanto possiamo alterarla per nostro beneficio senza annichilirci nel farlo e quanto della nostra umanità risiede nella fisicità dei nostri organismi?

La riflessione altamente filosofica che può nascere da queste problematiche apparentemente contingenti e lo spettro, tutto contemporaneo, che attraversa l'Umanismo, il Postumanismo e il Transumanismo è sicuramente un argomento da trattare in un contesto successivo dopo aver compreso le tecniche che la videoludica moderna usa nel trattamento del Suono e della Musica e il valore artistico che questa possa raggiungere.

Il Videogioco, sin dalla sua iniziale concezione, ha incluso l'uso del Suono e, successivamente, della Musica, con svariate funzioni che solo recentemente, in contesti esterni allo sviluppo AAA dall'alta commercializzazione, ha iniziato a presentare un alto valore artistico.
Iniziamo anzitutto a trattare la componente fondamentale che distingue il medium del Videogioco da quelli precedenti, ossia la già citata interazione.

Questa caratteristica può però essere applicata a vari livelli; Innanzitutto l'interazione del Soggetto nel medium era interamente di tipo ludico (legata quindi al gameplay) e spesso anche significativamente distante dalla narrazione.
È questo il caso dei primi videogiochi dove l'obiettivo consisteva, sostanzialmente, nell'accumulare un certo punteggio svolgendo una certa azione.
Space Invaders del 1978, celeberrimo momento nella storia del Videogioco, è anche il perfetto esempio di primo uso dinamico del suono per amplificare l'impatto emotivo della primitiva opera. Con l'avvicinarsi delle astronavi alla torretta la musica 8 bit che accompagna il gioco aumenta di velocità creando una tensione sempre crescente.
Secondariamente l'interazione può essere di natura narrativa e può quindi alterare il corso della storia in maniera anche significativa cosa che, all'apice della ricerca, può trasformarsi in rotture della quarta parete, portando ad una comunicazione diretta con il Soggetto che trascenda la narrativa del videogioco, o metaludica, spostando il gameplay fuor di sé.

Un esempio di questo tipo di interazione strettamente ludica è da ritrovarsi nel breve gioco indie The Stanley Parable ([Run Live di Sabaku no Maiku](https://youtu.be/tr11Tk0mj2Q?t=2326), [The Existential Fear of The Stanley Parable](https://youtu.be/CZNH7mJZuQU)) nel quale Stanley, un impiegato d'ufficio che si ritrova a vivere dentro la propria stanza, dopo l'interruzione del costante susseguirsi di comandi da eseguire (ossia premere tasti), esplora l'ufficio alla ricerca dei suoi colleghi.
Stanley scopre di essere rimasto solo nella struttura e, accompagnato da un narratore particolarmente eloquente, va alla ricerca del proprio superiore per chiedere informazioni.
Infine scopre di essere sotto il controllo mentale dell'azienda, spegne il meccanismo ed esce finalmente come uomo libero all'aperto.
A questo punto il gioco ricomincia ed il giocatore realizza che, in molti punti, è possibile non agire secondo la volontà del narratore; trovandosi di fronte a due porte infatti, Stanley secondo il narratore sarebbe entrato in quella di sinistra mentre il giocatore può decidere di alterare la storia trasgredendo alla stessa narrativa del gioco. Il narratore prova, inizialmente, a ricontestualizzare il comportamento di Stanley e direzionarlo nella giusta direzione ma, con certe azioni, è possibile rompere totalmente gli schemi di una narrazione tradizionale.
Chiudendosi dentro un inutile sgabuzzino il narratore commenterà molto sull'inutilità della cosa rivolgendosi al giocatore, non Stanley, fino all'abbandonarlo. Questo affermerà che il giocatore fosse morto al computer e che deve essere sostituito da un altro umano.
Se il giocatore esce dallo sgabuzzino il narratore gli si rivolgerà come se fosse un'altra persona e, rientrando, inizierà a richiedere che delle scimmie possano giocare al posto suo.
Curiosamente esistono dei finali del videogioco che, una volta iniziati, si svolgono praticamente da soli nell'arco di una decina di minuti anche attraversando, narrativamente, il riavvio della partita. Uno dei finali ha un funzionamento ben preciso che viene mostrato al giocatore e narratore dopo un lungo viaggio ben prima della sua effettiva conclusione.

Ora che ci siamo fatti un'idea di come questo si applichi alla narrativa cerchiamo di capire le implicazioni che questo dinamismo può avere sul suono e sulla musica di un'opera.

Anzitutto ci sono tendenze svariate per quanto riguarda il game design che possono rendere il trattamento del suono in un videogioco simile a quello di un film con alcune accortezze aggiungive così come un'esperienza totalmente nuova.

Un chiaro esempio di narrativa di stampo filmico sono videogiochi quali la saga di Assassin's Creed nei quali la musica ha la funzione di accompagnare ed amplificare il peso emotivo sia della narrazione, in scenari chiusi e più o meno definiti(le cosiddette cutscene o cinematiche), che nel gameplay, riempiendo sia i vuoti del non gioco nel gioco, ossia, per esempio, l'apprezzamento del paesaggio, sia per rendere gli scontri più intensi e intrattenenti.
Questo, ovviamente, presenta delle complessità diverse dalle cutscene in quanto il gameplay può andare dall'esplorare il mondo di gioco, al combattere o nascondersi in contesti stealth che, sicuramente, devono presentare un accompagnamento musicale che ne amplifichi il peso. Non è possibile spiegare interamente come il gameplay e la sua musicazione possa svilupparsi ma sicuramente buona parte del lavoro avviene orizzontalmente, ossia sul tempo, transizionando da alcune componenti sonore in loop o alternanza, ad altre sfruttando fade o, dove più consono, cadenze.
Nella complessità dell'interazione umana sicuramente avere degli elementi ricorrenti è di fondamentale importanza motivo del quale, per esempio, Assassin's Creed usa, in maniera piuttosto comune, dei Leitmotives rappresentanti gli elementi cardine della storia, che si rimescolano nel gameplay in maniera diegetica.
Altro tipo di sviluppo, caratteristico di una necessità più strettamente legata all'intensità, è verticale e consiste nell'aggiunta di parti che inspessiscano la tessitura della composizione ai fini narrativi.

Per quanto riguarda la Colonna Sonora è possibile inoltre impiegare delle tecniche prese dalla musica algoritmica rendendo questa più legata al codice di gioco e alla sua esecuzione ed interazione col giocatore di quanto non possa esserlo una tradizionale.
Incredibile esempio di questo è il gioco indie Ape Out ([Ape Out Gameplay Trailer](https://youtu.be/dH6hCAK24Ok)) nel quale il giocatore, controllante un gorilla inbestialito si fa strada per svariati ambienti compiendo stragi a sound di jazz proceduralmente generato in base all'intesità del combattimento con un ritmo allineato a colpi di arma da fuoco o eventi controllati dal giocatore di particolare sonorità.
Questo tipo di ricerca, seppur più rara, è sicuramente fondamentale nello sviluppare una più totale esperienza che possa meglio immergere il giocatore.
L'importanza della reattività della musica riguarda anche eventi non necessariamente dalla natura musicale rientrando spesso in aspetti più strettamenti psicologici di Sound Design. The Legend of Zelda ([Chest Opening Sound](https://youtu.be/3w-aqAtWAGA?t=23)) presenta infatti molti temi fortemente riconoscibili legati ad eventi di gioco che sono diventati un sinonimo pressocché totale di ciò che rappresentano.
Famosissimo il tema dell'apertura dei forzieri nella sua chiarezza e riconoscibilità.

Qui infatti iniziamo ad addentranci in quella che deve essere l'interazione tra le varie componenti sonore che devono inevitabilmente presentare degli aspetti psicologici chiari ed efficaci nel loro intento.
Il Mixing di quelli che sono i suoni ambientali che accompagnano costantemente il fluire del gioco, siano questi determinati dal giocatore o meno, legati anche al Soundscape di un determinato ambiente con la Colonna Sonora in senso stretto deve mantenere un alto livello di intelligibilità. L'ambiente sonoro artificiale e la musica si devono fondere in maniera diegetica motivo per cui, molto spesso, è richiesto uno studio anche piuttosto avanzato delle interazioni e range di frequenza occupate da entrambi.
Un magnifico esempio di efficace assenza della colonna sonora è infatti Dark Souls, videogioco rivoluzionario del 2011 diretto da Hidetaka Miyazaki che, esplorando tematiche filosofiche di natura esistenziale, in particolare l'inevitabile ritorno della vita alla morte e come ogni tentativo umano di alterare questa strada, sia questo precedente agli eventi del gioco in sé, comprensibile tramite approfondimento contestuale opzionale (Lore), che conseguente alle azioni del giocatore quali, per esempio, il provare ad aiutare un cavaliere in difficoltà, non possa che concludersi nello stesso risultato, ossia la morte.
Il Soggetto è solo nel mondo, alienato totalmente sia dal prossimo, in quanto incapace di salvarli dalla morte, o peggio, dalla vacuità, ossia la perdità totale d'umanità e riduzione ad animale incosciente e violento, che da sé stesso, per la sua natura sociale che richiederebbe questo tipo di interazione.
La morte è inevitabile e provare a dimostrare il contrario non altera la realtà; il Soggetto è quindi impotente nei confronti della vita di sé stesso e del prossimo ma costretto da questa ad una immortalità che può solo farlo tendere alla vacuità ([Prepare to Cry Remastered ► Siegmeyer the Adventurer](https://youtu.be/297nrC5DWMQ)).
La Colonna Sonora di Dark Souls è assai famosa, in particolare quella dello scontro con Gwyn, Dio del Sole ([Gwyn, Lord of Cinders](https://youtu.be/AB6sOhQan9Y)) , che si era sacrificato alla Prima Fiamma per tentare di prolungare la Vita, che il giocatore dovrà sconfiggere per poter decidere, senza mai saperne le reali conseguenze, quale tremendo peso morale portarsi sulle spalle.
Sostituire Gwyn, sacrificandosi alla Fiamma, nella speranza di poter prolungare la Vita dell'Umanità che ormai, per quasi tutti, altro non è che un lento e doloroso tendere alla vacuità o lasciare che la Fiamma si spenga potenzialmente eliminando la Vita stessa che ha generato.
La musica accompagnante questo combattimento non ha nulla di epico, ci si ritrova a dover uccidere un Re che ha dato sé stesso per salvare il mondo, prolungandone involontariamente la sofferenza, in un contesto totalmente desolato in cui lui stesso non è altro che la sua stessa ombra.
Il peso delle poche note del tema di Gwyn, eseguito interamente sui tasti bianchi del pianoforte, metafora di purezza, è tale da suscitare forti emozioni anche anni dopo l'esperienza iniziale.
Dark Souls III, finale della trilogia, chiude l'arco narrativo concludendosi con un combattimento unico contro una creatura umanoide che combatte usando la spada del falò della Prima Fiamma mutandone la forma a seconda delle caratteristiche di coloro i quali, nel corso dei secoli, si sono sacrificati al Fuoco, proprio come il Giocatore ha fatto nel corso di Dark Souls I, sacrificati alla volontà di salvare la vita.
Questo Boss, il Soul of Cinder (Gwyn era il Lord of Cinders, da notare l'astrazione avvenuta nei secoli)([Soul of Cinder](https://youtu.be/ooCb7rwKfBI?t=134)), è la stessa Prima Fiamma che, ormai, totalmente scarica, non viene rappresentata più dal Fuoco Vitalistico quanto dalla Cenere, sempre più vicina all'inevitabile fine.
L'Arena è, letteralmente, fatta di cenere e presentante architettura distorta, ormai alterata dalle proprietà temporalmente stagnanti della Prima Fiamma che sembra essere funzionalmente la Singolarità di un Buco Nero.
Dopo aver "ucciso" il Soul of Cinder questo conficcherà la spada per terra e si darà fuoco manifestando l'anima del primo Cinder, il Lord of Cinders, Gwyn, l'Anima più potente donata alla Fiamma che, in un ultimo scontro, recupererà le meccaniche della Boss fight originale di Dark Souls I ed il Tema che lo rappresenta immerso nel nuovo contesto sinfonico del finale della trilogia.
Il peso filosofico di questa coerenza, fino alla fine, in grado di connettere esperienze che hanno richiesto quasi dieci anni per risolversi, è incalcolabile.
Il DLC finale di Dark Souls III presenta l'[effettiva inequivocabile conclusione della Trilogia](https://youtu.be/R9Mj731rI2A), con la creazione di un nuovo mondo, freddo, vuoto, realizzato con il sangue del nano furtivo, contenente l'Umanità che, in Dark Souls, è un concetto totalmente separato dall'Anima e la Vita generata dalla Fiamma.
L'unica soluzione è di fuggire in questo mondo nuovo, dipinto col sangue dell'Uomo, letteralmente con la Dark Soul, perché i pochi non vacui possano fuggire da un mondo morente ed insalvabile.
La risoluzione ultima della dicotomia Vita-Morte, Luce-Buio, Prima Fiamma - Anima Oscura è l'inversione della stessa creazione della Vita che da essere un frammento di Yin nello sfondo Bianco dello Yang diventa un frammento di Yang nello sfondo Nero dello Yin.

È ora chiaro il motivo per cui, nonostante la Colonna Sonora di questa trilogia sia un Capolavoro inestimabile della Storia dell'Arte della nostra specie, l'assenza di questa sia quasi più famosa.
Nella maggior parte del tempo il giocatore si ritroverà nel più totale silenzio dei suoi passi e negli scricchiolii della sua armatura accompagnato solo da sé e da i freddi suoni dell'ambiente.
Dark Souls lascia lo spazio mentale al Soggetto di potersi soffermare a riflettere su ciò che sta avvenendo immergendolo nella stessa metafora che l'Opera rappresenta.
È proprio per questo che la presenza occasionale della musica in determinate zone non legate a scontri o cutscene acquisisce un forte valore simbolico amplificando l'effetto straniante che lo stesso Soundscape riesce a provocare ([Firelink Shrine](https://youtu.be/M6GK8HhjQQE)).

Altro magnifico esempio di valore psicologico profondo attribuibile alla Musica nel Videogioco è Outer Wilds ([The Impeccable Sound Design of Outer Wilds](https://youtu.be/SZDoUT-sofQ)), capolavoro sperimentale che dimostra come l'interazione in questo medium possa andare oltre il gameplay rendendo il gioco un processo interiore della mente del Soggetto.
In questo senso il videogioco recupera quell'interiorità ed intimità tipica della letteratura, una delle componenti fondamentali di quest'opera.
Il Gioco è, sostanzialmente, un lungo viaggio nello spazio, attraversando loop temporali, alla ricerca della conclusione del viaggio di una specie ormai estinta, aliena al nostro sistema, verso l'Occhio dell'Universo, Singolarità di tutta l'Imprevedibilità del Cosmo.
Il Soggetto è lasciato libero di esplorare in qualsiasi modo il mondo di gioco, spinto a riflettere e connettere i vari elementi verso una più alta comprensione che lo possa portare a risolvere questo profondo mistero. Il Gioco fornisce però degli spunti in quanto, prima di partire nello spazio nell'avvio del nostro primo ciclo temporale, determinato non dalla nostra specie ma da una tecnologia della precedente coincidentalmente attivatasi su di noi, siamo spinti ad esplorare il paese del nostro personaggio scoprendo in maniera singola e ristretta le meccaniche fondamentali che sfrutteremo poi.
Una di queste è il segnaloscopio, strumento in grado di captare frequenze su varie bande sbloccabili dalla conoscenza del personaggio che, nel corso della partita, pur non acquisendo mai nuove abilità, a causa del costante riavvio del ciclo, è in grado, tramite il Soggetto, di interagire efficacemente sul mondo. Il Gioco si può tranquillamente "finire" in 10 minuti una volta che si ha la conoscenza necessaria.
Scopriremo, nel corso dell'esplorazione del nostro pianeta nativo, Timber Earth, approssimativamente traducibile in Terra Falò, che la nostra specie aveva un'orchestra le cui componenti si sono lentamente allontanate ma che ancora suonano attorno a vari falò sparsi nei pianeti del sistema.
È infatti possibile ottenere un Achievement ([Harmonic Convergence](https://youtu.be/V0490TllnXk)) allontanandosi dal sistema e usando il segnaloscopio per sentire l'intera orchestra suonare individualmente insieme.
Inizialmente il giocatore scopre che la stella del sistema, dopo 22 minuti circa, esplode uccidendo ogni forma di vita ma che, grazie al nostro essere intrappolati in un ciclo, possiamo rivivere questo frammento di tempo per sempre.
Ovviamente la prima reazione che si ha a questo evento traumatico, anche qui, il tema dell'inevitabilità della morte, è di tentare ad impedire questo processo per salvare noi stessi e, soprattutto, la nostra specie che è totalmente ignara di questo. Se in Dark Souls la risposta è il sacrificio verso la Vita in Outer Wilds è la spietata ricerca di risposte, di una conoscenza che possa farci trascendere queste problematiche. Solo successivamente, ricostruendo gli eventi della specie estinta dei Nomai, il Soggetto realizzerà che salvare il mondo è impossibile. A questo punto la curiosità originaria dei Nomai si ripresenta nel Soggetto che tende sempre più a risolvere il quesito dell'Occhio unendo tutti i frammenti lasciati da questa specie.
Per raggiungere l'Occhio il Soggetto deve alimentare la Nave Madre Originaria dei Nomai, incastrata nei rovi senzienti di Rovo Oscuro, l'unica vera zona Horror del gioco originale presentante, fra l'altro, gigantesche rane pescatrici letali, inserendo le coordinate trovate dalla Sonda, anch'essa chiusa nel loop, nel nucleo di Profondo Gigantesco, pianeta semigassoso pieno di tornadi. Tutto questo, oltre a richiedere una conoscenza pressocché completa dell'intera mappa gradualmente acquisita nel tempo, richiede, come forma di energia, il Nucleo di Curvatura avanzato che alimenta il sistema creante il loop.
Per scoprire cos'è il Nucleo dell'Universo il Soggetto deve Simbolicamente uccidersi prendendo questo nucleo dopo svariati minuti dall'inizio del ciclo. L'Esposizione alla morte, quella vera, è qui inevitabile.
Anche se il gioco presenta, più che una colonna sonora vera e propria, un Soundscape complesso a causa della sua nonlinearità, è comunque possibile individuare una traccia in particolare che è estremamente significativa nella filosofia del titolo.
A due minuti dalla fine del ciclo ([End Times](https://youtu.be/WVGlXbApOCs)) inizia a sentirsi, con uno stile distintamente separato da buona parte della musica del titolo che tende ad essere strumentale, vicina all'umanità del falò.
Questa traccia elettronica segnala l'inizio della fine del ciclo e, in una prima fase, non è distinta dalle altre colonne sonore in quanto solo nel tempo la connessione musica - morte viene a crearsi. Successivamente il giocatore prova frustrazione in quanto, riconoscendo l'arrivo della fine simboleggiato da questa traccia, realizza che non avrà tempo di finire di esplorare la qualsiasi zona che stava provando a comprendere. Infine, una volta compreso il significato dell'opera, si prova spesso un senso di accettazione della morte che sta per venire.
Una volta sviluppato il significato filosofico dell'Opera si prova un senso di nostalgia nei confronti di ciò che questa musica rappresenta.
È interessante notare come, rimuovendo il nucleo di curvatura, una versione alterata, distante, di questa traccia inizia ad essere riprodotta evidenziando l'ormai chiaro nesso che quest'oggetto ha con l'autonomia del ciclo che ci sta tenendo in vita ([Final End Times](https://youtu.be/ShkghHvLXls)).
Raggiungendo l'Occhio l'opera tocca un'apoteosi di alta Filosofia e Arte riunendoci con i nostri amici o, almeno, con la loro anima, per suonare un'ultima volta attorno al falò dell'esistenza generando un nuovo universo collassando l'infinità di possibilità contenute nell'occhio.
Prima di arrivare a questo punto il Soggetto scopre infatti che non è solo la nostra stella a star morendo quanto l'intero universo che, infatti, nell'attraversamento dell'Occhio, si spegne completamente assieme alla vita.
Il nuovo Universo, generato dalla nostra musica, è un luogo che noi non potremmo accedere; il nostro ruolo nel mondo finisce con la creazione di una nuova vita, profonda metafora del ruolo genitoriale.
Il Significato ultimo della Vita è l'Accettazione della Morte, in pace; La sofferenza è un inutile spreco del nostro limitato tempo.
La nostra specie, simbolicamente rappresentante il Postumanismo ([Postumanismo e Transumanismo in Outer Wilds](https://pure.coventry.ac.uk/ws/portalfiles/portal/43893123/bowie_press_start_7_1.pdf.pdf)), usa la tecnologia per ampliare le proprie potenzialità senza alterare sé stessi. I Nomai, simbolicamente rappresentanti il Transumanismo, diventano un tutt'uno con la tecnologia e dedicano la loro intera esistenza al progresso.
In entrambi i casi la fuga dalla morte non è raggiungibile... ironicamente i Nomai si estinsero per l'arrivo, totalmente imprevedibile, di una cometa contenente una sostanza pericolosissima che, con l'avvicinamento della cometa alla stella, esplose uccidendo l'intera specie all'istante. Alcuni erano nel nucleo cercando di fuggire una volta compreso la potenzialità distruttiva di questo.
La nostra specie, all'epoca, 200.000 anni prima degli eventi del gioco, non si era ancora evoluta per vivere fuori dall'acqua, elemento neutralizzante della sostanza.
Una Terza Specie, gli Elk, esplorati nel DLC, simboleggianti l'Umanismo, furono i primi a raggiungere l'Occhio e, scoprendo ciò che avrebbe causato, isolarono il suo segnale e si rinchiusero in una simulazione del loro pianeta nativo distrutto dalla loro stessa necessità religiosa di raggiungere l'Occhio per la costruzione della loro astronave che rimarrà poi camuffata attorno alla stella del nostro sistema.
L'Occhio dell'Universo infatti orbita la nostra stella ed il suo segnale è brevemente fuoriscito grazie all'eroica azione di un Elk, il Prigioniero (Conseguenza di questa azione), che riuscì a liberarlo per pochi secondi non credendo nella malata missione, totale inversione dell'originale, della propria specie. È proprio questo breve segnale che raggiunse la nave Nomai che si lanciò verso il nostro sistema rimanendo incastrata in Rovo Oscuro. La Sintesi del DLC, rappresentante fin troppo accuratamente la malata natura della nostra specie, viene raggiunta scambiando, tramite il pensiero, le storie del Giocatore con quelle del Prigioniero che, come tutti gli Elk, anch'essi uccisi dall'Esplosione che estinse i Nomai, vivono ancora nella simulazione.
Verrà quindi [visualizzata la storia](https://youtu.be/sPS-PVnXDUw), nelle loro menti, prima degli Elk e, successivamente, quella completa del Giocatore; Il Prigioniero emetterà un grido di sostanziale sollievo e, finalmente libero, spegnerà il fuoco dell'artefatto, che lo tiene in vita fuori dal suo corpo nella simulazione, sprofondando nel lago esterno alla sua prigione.
Lascierà un'ultima visione, dei due, Giocatore e Prigioniero, che si allontanano all'orizzonte su una zattera.
Da notare anche qui l'uso metaforico della Luce che, totalmente assente nella simulazione, è invece presente nella mente del Prigioniero, simbolo di speranza.
Anche se gli Elk, nel loro rifiuto della morte non sono riusciti a salvarsi, grazie al Prigioniero non hanno condannato l'Universo a spegnersi per sempre lasciandolo eternamente vuoto nella sola esistenza di un Occhio non collassato in realtà.

Infine il Soggetto ricompleta il finale originale del Gioco e ha la possibilità di accettare il Prigioniero come nuovo componento dell'Orchestra ampliando l'organico. Nel [salvare l'anima del Prigioniero](https://youtu.be/5w32LzDFDLM?t=637) vengono inoltre ricordate le altre forme di vita con quali il Giocatore è venuto a contatto. Per recuperare lo strumento, simile al violoncello, che rappresenta il Prigionero, questo dovrà infatti spegnere la luce, simboleggiante la vita, di quadri progressivamente spogli contenenti coloro i quali non hanno uno strumento e quindi relazione per cui essere ricordati.
Questa è una profondissima riflessione sull'inevitabile abbandono di conoscienza dei morti che, oltre all'abbandonare fisicamente il mondo, fuoriescono anche dalla mente dei vivi.

Una volta raccolti gli altri strumenti dei simili della nostra specie e di Solanum, un Nomai vivo e morto al tempo stesso sospeso in una superposizione quantistica (L'accuratezza scientifica dell'Opera, seppur presa in maniera giocosa, è notevole) nella foresta dell'Occhio è possibile creare un nuovo Universo sigillando il significato dell'Opera ([Final Song](https://youtu.be/8wkC7YJ3E10), [Big Bag (Il Video Contiene anche gli Altri Finali)](https://youtu.be/gLPzEcoDBWg?t=2846)).
Curioso notare come le differenze Filosofiche delle specie vengano rappresentate in musica, [strumentale](https://youtu.be/SPa8bPqQfmo) nel caso della nostra (Teporiani), vicina quindi al calore acustico del falò, [elettronica ma lirica](https://youtu.be/7Y3xbA4gsis) dei Nomai, simboleggiante la purezza della ricerca della conoscenza e l'ibridazione con la tecnologia, ed elettronica, densa di droni violenti e frammentari ([Fear and Ashes](https://youtu.be/lxRtTK1bpmQ?t=1194)), nel caso degli Elk simboleggianti la loro risposta aggressivamente umana alle complessità della vita.

Spero sia ora chiaro quanto la direzione totalizzante dell'Arte si sia evoluta nel medium videoludico in direzioni che, seppur ancora agli inizi, promettono già un grande futuro.
Credo profondamente che la grande rivoluzione, non ancora esplorata, che il medium consenta alla Musica sia la dinamicità del Soggetto, il suo spostamento nello spazio, come già esplorato dai vari generi inizialmente citati, ed interazione con mondi nuovi in contesti totalmente lontani dalla realtà e dalle sue limitazioni.
Immaginate viaggiare all'interno di un'orchestra durante l'esecuzione di un'opera o di poter costruire marchingegni fisicamente simulati le cui interazioni possano produrre suoni contestualmente nuovi. Sicuramente il campo della realtà virtuale sarà di fondamentale importanza nell'avvicinamento dell'Artificiale con il Reale e, soprattutto, nell'esplorazione artistica tra Soggetti e non solo individuale cosa che, attualmente, credo essere una forta limitazione del medium.

È infatti possibile che la tecnologia ci alieni dal prossimo, che ci porti a rinchiuderci in un mondo migliore del nostro, magari da noi stessi distrutto.
Chissà, forse la storia degli Elk è accurata anche sotto questo punto di vista con la nostra...
